<html><body>
<h1> Titolo del documento</h1>
<h2> Sezione 1</h2>
 Questo è un paragrafo. Corto ma pur sempre un paragrafo.<br/>
 Anche questo è un paragrafo<br/>
 Che ore sono?<br/>
<h2> Sezione 2</h2>
 Un paragrafo ancora.<br/>
<h3> Sezione 2.1</h3>
 I paragrafi possono apparire dentro le sottosezioni.<br/>
 Altro paragrafo.<br/>
<h2> Principi fondamentali della Costituzione Italiana</h2>
<h3> Art. 1</h3>
 L'Italia è una Repubblica democratica, fondata sul lavoro.<br/>
 La sovranità appartiene al popolo, che la esercita nelle forme e nei limiti della Costituzione.<br/>
<h3> Art. 2</h3>
 La Repubblica riconosce e garantisce i diritti inviolabili dell'uomo, sia come singolo sia nelle formazioni sociali ove si svolge la sua personalità, e richiede l'adempimento dei doveri inderogabili di solidarietà politica, economica e sociale.<br/>
<h3> Art. 3</h3>
 Tutti i cittadini hanno pari dignità sociale e sono eguali davanti alla legge, senza distinzione di sesso, di razza, di lingua, di religione, di opinioni politiche, di condizioni personali e sociali.<br/>
 È compito della Repubblica rimuovere gli ostacoli di ordine economico e sociale, che, limitando di fatto la libertà e l'eguaglianza dei cittadini, impediscono il pieno sviluppo della persona umana e l'effettiva partecipazione di tutti i lavoratori all'organizzazione politica, economica e sociale del Paese.<br/>
<h3> Art. 4</h3>
 La Repubblica riconosce a tutti i cittadini il diritto al lavoro e promuove le condizioni che rendano effettivo questo diritto.<br/>
 Ogni cittadino ha il dovere di svolgere, secondo le proprie possibilità e la propria scelta, un'attività o una funzione che concorra al progresso materiale o spirituale della società.<br/>
<h3> Art. 5</h3>
 La Repubblica, una e indivisibile, riconosce e promuove le autonomie locali; attua nei servizi che dipendono dallo Stato il più ampio decentramento amministrativo; adegua i principi ed i metodi della sua legislazione alle esigenze dell'autonomia e del decentramento.<br/>
<h3> Art. 6</h3>
 La Repubblica tutela con apposite norme le minoranze linguistiche.<br/>
<h3> Art.7</h3>
 Lo Stato e la Chiesa cattolica sono, ciascuno nel proprio ordine, indipendenti e sovrani.<br/>
 I loro rapporti sono regolati dai Patti Lateranensi. Le modificazioni dei Patti accettate dalle due parti, non richiedono procedimento di revisione costituzionale.<br/>
<h3> Art. 8</h3>
 Tutte le confessioni religiose sono egualmente libere davanti alla legge.<br/>
 Le confessioni religiose diverse dalla cattolica hanno diritto di organizzarsi secondo i propri statuti, in quanto non contrastino con l'ordinamento giuridico italiano.<br/>
 I loro rapporti con lo Stato sono regolati per legge sulla base di intese con le relative rappresentanze.<br/>
<h3> Art. 9</h3>
 La Repubblica promuove lo sviluppo della cultura e la ricerca scientifica e tecnica.<br/>
 Tutela il paesaggio e il patrimonio storico e artistico della Nazione.<br/>
<h3> Art. 10</h3>
 L'ordinamento giuridico italiano si conforma alle norme del diritto internazionale generalmente riconosciute.<br/>
 La condizione giuridica dello straniero è regolata dalla legge in conformità delle norme e dei trattati internazionali.<br/>
 Lo straniero, al quale sia impedito nel suo paese l'effettivo esercizio delle libertà democratiche garantite dalla Costituzione italiana, ha diritto d'asilo nel territorio della Repubblica secondo le condizioni stabilite dalla legge.<br/>
 Non è ammessa l'estradizione dello straniero per reati politici.<br/>
<h3> Art. 11</h3>
 L'Italia ripudia la guerra come strumento di offesa alla libertà degli altri popoli e come mezzo di risoluzione delle controversie internazionali; consente, in condizioni di parità con gli altri Stati, alle limitazioni di sovranità necessarie ad un ordinamento che assicuri la pace e la giustizia fra le Nazioni; promuove e favorisce le organizzazioni internazionali rivolte a tale scopo.<br/>
<h3> Art. 12</h3>
 La bandiera della Repubblica è il tricolore italiano: verde, bianco e rosso, a tre bande verticali di eguali dimensioni.<br/>
</body></html>
